---
title: "Hvad er VeiledCitizen?"
permalink: hvad-er-veiledcitizen/
profile: false
---

Hvad er VeiledCitizen?
===

Inspireret af sider som WikiLeaks, og hændelser som Edward Snowdens lækage af NSAs omfattende spionageoperationer, åbner jeg hermed den 100% anonyme side, VeiledCitizen. Navnet betyder tilsløret borger, og hentyder til hvordan alle borgerne på denne side er tilslørede og anonyme, samtidig med at ordet borger også hentyder til at vi er borgere i den himmelske henseende.

Tanken bag VeiledCitizen, som jeg fremover vil kalde VC, er ikke at forsøge at skabe splittelse, eller forsøge at ødelægge kirker og præsters omdømme i det danske kirkelandskab. Det er et forsøg på at gennemsigtliggøre den uigennemsigtige bureaukratiske proces som eksisterer i mange (primært frikirker) kirker i Danmark, samtidig med at den stiller spørgsmålstegn ved kirkers handlinger, motiver og lederskab.

VC er et åbent forum, hvor der kan tales frit, og hvor vores ytringsfrihed kan blive udøvet, uden at man behøver at stå offentligt frem og tilkendegive sin mening, eller stille spørgsmålstegn ved kirkernes handlinger og/eller processer, for derigennem enten at miste medlemsskab eller komme ind til handlingskontrollerende samtaler med kirkens præst/præster.

Du har fri mulighed for at få dine meninger og dine holdninger tilkendegivet her på siden, med garanti for at du vil forblive 100% anonym. Du kan kontakte mig på [a54222ab@opayq.com](mailto:a54222ab@opayq.com), og er som tidligere nævnt garanteret anonymitet ved din kontakttagen. Så længe din information er af relevans for VCs identitet og vision, og er sand, vil den blive publiceret her på VC.

– FirstCitizen
{% include footer.html %}